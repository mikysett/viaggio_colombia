## Martedì 19/12/23

Tour in bicicletta alla scoperta della città. Sulla collina del pueblito paisa, in mezzo agli alberi, seduta sulle scale, una netturbina ricuce un guanto che gli si è rotto. Nel pomeriggio faccio riparare il mio cellulare, che finalmente riesce a caricarsi. Fumo molto e faccio un tatuaggio. Sei sigarette, inizio a sentirmi seriamente in colpa e capisco che fumare mi ha sempre privato del presente, portandomi con la mente a dove e quando fumerò la prossima. Non ho voglia di vivere di nuovo in questo perenne distacco dalla realtà.

